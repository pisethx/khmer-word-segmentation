​នគរ​ដ្រេហ្គន​លោក​ ​គន់ ​គីម ​អញ្ជើញ​ចែក​ពូជ​ស្រូវ​រាជ​រដ្ឋាភិបាល​កម្ពុជា​ ​ជូន​ប្រជាកសិករ​ស្រុក​បាកាន
​ខេត្ត​ពោធិ៍សាត់​៖ ​នា​ព្រឹក​ថ្ងៃសុក្រ ៥ រោច ​ខែ​អស្សុជ ​ឆ្នាំ​កុរ ​ឯកស័ក​ ព​.ស ២៥៦ ​ត្រូវនឹង​ថ្ងៃទី ១៨ ​ខែតុលា ​ឆ្នាំ ២០១៩ ​នៅ​សាលា​វិទ្យាល័យ​អូរ​តាប៉ោង​ ស្ថិត​ក្នុង​ឃុំ​អូរ​តាប៉ោង​ ​ស្រុក​បាកាន ​ខេត្ត​ពោធិ៍សាត់​ មាន​ប្រារព​ពិធី​សំណេះសំណាល​ ​និង​ចែក​ពូជ​ស្រូវ​ជូន​ប្រជាកសិករ​ជួប​គ្រោះ​រាំងស្ងួត​ ​ដើម្បី​ស្ដារ​ឡើងវិញ​ ក្រោម​អធិបតីភាព​ដ៍​ខ្ពង់ខ្ពស់​ លោក​ ​គន់ ​គីម ​អនុ​ប្រធាន​ទី​មួយ​គណៈកម្មាធិការ​ជាតិ​ប្រឆាំង​គ្រោះមហន្តរាយ ​អម​ដំណើរ​ដោយ​លោក​ ឡាំ ​ហេង​ហួត ​អនុ​ប្រធាន​ ​លោក​ ម៉ៅ​ ធ​និន ​អភិបាល​នៃ​គណៈអភិបាល​ខេត្ត​ពោធិ៍សាត់​ មន្រ្តី​រាជការ​ មន្ទីរ​នានា​ជុំវិញ​ខេត្ត​ពោធិ៍សាត់​ និង​ប្រជាពលរដ្ឋ​យ៉ាង​ច្រើន​កុះករ ​ពិធី​សំណេះសំណាល​ ​និង​ចែក​ពូជ​ស្រូវ​ជូន​ប្រជាកសិករ​រងគ្រោះ ​ដោយ​គ្រោះ​រាំងស្ងួត​ធ្ងន់ធ្ងរ ​ដើម្បី​ស្ដារ​ឡើងវិញ​ខាងលើ​ ​សម្រាប់​ប្រជាកសិករ​ចំនួន​ ៤ ឃុំ​ ​គឺ​ឃុំ​អូរ​តាប៉ោង​ ​ឃុំ​ស្វាយ​ដូន​កែវ ​ឃុំ​បឹងបត់​កណ្តោល ​និង​ឃុំ​មេ​ទឹក​ នៃ​ស្រុក​បាកាន ​ខេត្ត​ពោធិ៍សាត់​ ​៕
 ​បុឹម​ ​ពិន​